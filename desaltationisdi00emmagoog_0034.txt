...6.-

oriuntur, tum σχήματα, quibus formam speciemque saltator
imitatur ¹², quoddam habent spatium temporis atque, si res

ita fert, immobilia fieri possunt ¹³.

Imitationis enim (μίμησις) omnis graeca saltatio· ita est
particeps ut, etiam citra verba, sine voce intellegatur atque
afficiat. Atque hoc animadvertendum est saltatorem, non
modo vultus mutatione sed membrorum quoque ac totius
corporis motibuS, animi motus declarare. Saltatio enim, ut
gravissimis scriptoribus placet, est quasi sermo corporis
qui hanc vim habet ut signis mutis laetitiam, maestitiam,
amorem, odium patefaciat et sensum quemvis, Inde patet
Aristotelem nulla verborum translatione usum esse cum
haec scripsit : [οἱ ὀρχησταὶ] διὰ τῶν σχηματιζομένων ῥυθμῶν
μιμοῦνται καὶ ἤθη, καὶ πάθη, καὶ πράξεις “. Ad summum igitur
perduci potest ars saltandi et plane absoluta fieri ea sola
condicione ut, per σχήματα, ad imitandum accommodetur
et ea, quae imitabitur, ad verbum reddat ¹⁵.

Quae jam suerit, Aeschyli temporibus, pars imitationis
in saltatione, id Chamaeleon, apud Athenaeum, notum
nobis fecit. A quo accepimus Aeschylum ipsum instruxisse
choros et nullis usum esse saltandi magistris3 et σχήματα

scenicos docuisse, in se ipsum recipientem omnino uni-

12. τὸ σχῆμα μιμητικόν ἐστι μορφῆς καὶ ἰδέας. PlutarchUS, Convi-
valia Problemata, 9, 15.

13. τελευτῶσι δὲ [οἱ ὀρχησταὶ] εἷς ἀκίνητον στάσιν...., μετὰ δὲ τῆς
στασὲως ἡ εἰκὼν ἀπαντᾷ. Libanius, ὑπὲρ τῶν ὀρχηστῶν, 24.

14. AristoteleS, Poetica, 1.

15. μίμησις τῶν λεγομένων σχήμασι γενομένη τὴν ὀρχηστικὴν ἐξειρ-
γάσατο τέχνην ξύμπασαν. Plato, LegeS, 816, a.

